---
layout: post
title: Výzkum Apakrychlí
---

Od té doby, co jsem viděl první přednášky ze stránky apakrychle.ninja mě téma apakrychlí začalo lehce znepokojovat. I přes to, že jsem apakrychlím zpočátku nevěnoval žádnou pozornost, poněkud se toto téma kolem mne začalo objevovat víc a víc.

V té době jsem byl ovšem docela neznalý Apakrychlí, takže jsem byl tímto jevem poměrně zaskočen.

Mé zmatení v poslední přednášce 16.04.2021 ovšem osvětlila Valentova Apakrychlická Teze:

> To, že nebudete interagovat s Apakrychlemi neznamená, že Apakrychle nebudou interagovat s vámi.

To mě donutilo sepsat tento krátký článek o jevech a různých souvislostech, na které jsem, jakožto nezávislý pozorovatel, narazil.

Předem upozorňuji, že tento článek píši jakožto nezávislý pozorovatel těchto jevů. Nejsem odborníkem ani výzkumníkem a proto musíte mé myšlenky a závěry brát s velkou rezervou.

### Apakrychle tu jsou s námi již dlouho

Na přednáškách bylo zmíněno, že se Apakrychle nejspíše mohou vyskytovat všude a že existovaly i před založením FITu.

To mne hned odkázalo o několik set let zpět, kdy na Západě existoval velice slavný kmen Apačů, o nichž se psalo i v Evropě (vizte Vinnetou od Karla Maye). Na první pohled jsem si říkal, že musí jít o náhodu a že je nesmysl, že by se Apakrychle mohly záhadně vyskytovat v Americe.

#### Apakrychle v Řecku?

Poněkud zvláštní poznatek byl, že se mohl původ Apakrychlí datovat mnohem dříve než před existencí kmenu Apačů. V dávném Řecku pojmenovali své desáté písmeno abecedy "Kappa", které se značí písmenem K.

K jako Krychle? No nebylo by se čemu divit, ostatně počátky naší matematiky vychází právě z Řecka. Očividně se dříve Apakrychle psaly se dvěma P. To by nás ovšem zavedlo ještě dále.

#### Apakrychle v Indii?!

Ještě matoucí mi přijde souvislost pojmu appa s Indií. Appa totiž v jazyce Tamilština znamená Otec nebo Táta. To se ostatně promítlo i do angličtiny, kde podle Oxfordského slovníku appa znamená _a father_ (V Indické angličtině). https://www.oxfordlearnersdictionaries.com/definition/english/appa

Možná si říkáte, jak by se mohlo změnit appa na apa? Vysvětlení by mohlo být jednodušší, než se zdá. Indie je centrem programátorů, kteří vyučují na YouTubu své světaznámé techniky programování svých tutoriálů, které bývají uctívány mnoha studenty programátorských škol. Programátoři všechny pojmy zkracují (viz předmět PS1 ... ukažte mi slovo, pro které není v terminálu zkratka). Touto cestou se teoreticky mohl v průběhu evoluce jazyků změnit původní pojem appa na apa.

#### Apakrychle == otec?

Význam slova Appa ovšem dále prohlubuje zmatení. Čím by mohly být Apakrychle otcem? Vesmíru? Lidstva? Všeho? Na tyto velice významné otázky ovšem nejsem schopný zodpovědět, jednak protože nejsem odborník na Apakrychle a jednak protože nemám čas, dělám progtest.

### Závěr

Zde zatím bohužel mé poznatky končí. Jak říkám, všechna tato má pozorování mohou být milná. Nicméně určitě potvrzují objevy a teorie, že mohou být Apakrychle všude a že tu s námi mohly být už velmi dávno.

Pokud někdy narazím na další souvislosti, dám vědět. Teď ovšem musím dodělat ten progtest.
