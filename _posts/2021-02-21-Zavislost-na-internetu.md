---
layout: post
title: Závislost na sociálních sítích, TV a hrách
---

Poslední dobou docela přemýšlím o tom, jak sociální sítě, videa na YouTubu, televize a hry ovlivňují náš život. Kolem tohoto tématu se tak nějak motám celý život, jednak protože jsem sám závislák a jednak protože to nejspíše bude má práce furt se motat kolem technologií.

### V čem je problém?

Víte, v čem bývá největší problém u závislostí? V tom, že si lidé _neuvědomují_, že jsou závislí. Uvědomění je ten nevyhnutelný základ, díky kterému pak můžete jakoukoliv závislost léčit. Bez toho se nikam nepohnete.

Problém je ten, že i když každý z nás denně používá internet, sociální sítě apod., nikdo si _skutečně neuvědomuje_, že jsme závislí.

### Proč by to vůbec měla být závislost? Vždyť pár minut denně nikomu neuškodí...

V anglickém slovníku Cambridge je docela trefná definice závislosti:

> "Addiction is an inability to stop doing or using something, especially something harmful."

Schválně, jak dlouho vydržíte bez mobilu, počítače nebo televize? Hodinu? Dvě? Dobrým testem závislosti je zkusit vydržet měsíc (ideálně 3) kompletně bez sociálních sítí, her a televize. Schválně. Zkuste to. ;)

### Závislosti vám ničí život

Možná si říkáte, že něco tak "drobného", jako jsou sociální sítě, nemůže nikomu uškodit. Vždyť to je přece _zábava_. U každého nového postu na sociální síti váš mozek vypustí _dopamin_ a podobné látky, které způsobují pocit zábavy a potěšení.

Problém ale je, že _opravdová zábava_ to je jen v případě, že mozek tyto látky vypouští jednou za čas a má _dostatek času na odpočinek_ od těchto látek. Váš mozek si musí odpočinout po tom, co vypustí větší množství _dopaminu apod._, jinak se neustále unavuje, stává se z toho závislost a vás samotné daná aktivita přestává bavit (protože ji děláte automaticky _podvědomě_ a zvykáte si na ten dopamin).

Závislost způsobuje to, že pořád víc a víc toužíte po těchto látkách a ani nedáváte svému mozku šanci odpočinout. Každým půlhodinovým scrollováním na Instagramu (nebo nedej bože TikToku :D) předávkujete svůj mozek těmito látkami.

Toho si můžete jednoduše všimnout - už po několika minutách scrollování vás to tolik _nebaví_, jako dřív, a děláte to tak nějak _automaticky_.

Kvůli tomu jste se dostali přesně do stavu, kde vás algoritmy sociálních sítí/televize/her chtějí mít. Stav, kdy _bezhlavě ztrácíte čas_, kdy nad sebou _nemáte kontrolu_, protože místo vás pracuje vaše _podvědomí_. Bezhlavě scrollujete dál a dál, až se po půl hodině nebo i několika hodinách proberete.

### Proč to ale sociální sítě/TV/hry dělají?

Odpověď je prostá: peníze. Nechci vám ničit iluze, ale všechny tyto formy "zábavy" byly _pečlivě_, a znovu zdůrazňuju **velice pečlivě**, navrženy tak, aby udržely vaši pozornost co nejdéle. Čím déle vás udrží, tím více reklam vám ukážou, tím větší je šance, že si (např. ve hře) něco koupíte.

Problém je, že jste proti tomu téměř _bezbranní_. Představte si program, který navrhne 1000 lidí, kteří jsou mnohem chytřejší než vy. Tento program je sám neskutečně chytrý, dokáže se sám vyvíjet, sám zvládne pozorovat, co funguje a co ne. Ten program navrhnete přesně tak, aby udržel člověka co nejdéle u hry nebo sociální sítě. A jako třešničku na dortu mu předhodíte tisíce psychologických studií o tom, jak funguje lidský mozek, jak funguje lidská mysl a jaké má slabiny. A kdyby toho nebylo dost, u každého individuálního člověka, který tu hru/sociální síť používá, pozoruje, jak se chová, co na něj funguje a co ne. To ovšem nepozoruje na jednom, na deseti nebo na sto lidech. Každou _sekundu_ má **miliony** lidí, na kterých testuje, co funguje a co ne. No neříkejte mi, že to minimálně není pozoruhodný, jak proti němu nemáte šanci :D

Možná si říkáte, že to moc dramatizuju, ale realita je opravdu taková. Dlouho a podrobně jsem studoval, jak funguje vývoj her, jaké psychologické jevy vývojáři využívají na to, aby vás u hry nebo sociální sítě udrželi co nejdéle.

O tom by šlo napsat celou knihu, takže to tu nebudu více rozebírat.. Když si představíte, jak špatné (z tohoto hlediska) jsou sociální sítě a vynásobíte to tak 50, tak teprve získáte zhruba reálnou představu, jak to je :)

Velice doporučuju mrknout na film _Sociální dilema_. Je to skvělý film a zabývá se přímo tímto tématem. Sice tam také obsáhnou velmi malou část tohoto problému, ale určitě můžu doporučit :)

### Jak teda se závislostí bojovat?

Jak jsem zmínil na začátku, je potřeba si _plně uvědomit_, že jste závislí. Můžete začít tím, že si nainstalujete nějaký program, co vám bude měřit, jak moc jste na sociálních sítích/hrách.

Druhým krokem je pak to, čeho se váš závislý mozek bojí, a to je kompletně přestat používat sociální sítě, hry a televizi. Jestli už po přečtení předchozí věty mozek protestuje, tak je to další hint, že jste závisláci ;D

Nemusíte přestat navždy. Jen je potřeba dát svému mozku odpočinek od toho konstantního předávkovávání dopaminem. Dejte si 30 denní challenge. Odinstalujte si všechny sociální sítě, místo facebooku si stáhněte messenger (velice doporučuju), můžete si stáhnout různé programy na blokování stránek a programů.

Prvních pár týdnů bude peklo, ale pak si váš mozek konečně odpočine a bude to mnohem lepší :)

Osobně jsem si dal už několik těchto 30-90 denních "detoxů" od her/TV/sociálních sítí a vždy mi to neskutečně pomohlo.

### Co potom?

Potom se můžete ke svému závislačení zase vrátit. Podle mého názoru je fajn sociální sítě/hry/TV používat. Jen se z toho nesmí stát závislost. Podle mě je supr si jednou za týden na hoďku nebo dvě zapnout dobrý film nebo oblíbenou hru. Pokud to celkově udržíte do 1-2h týdně, tak to je supr. Dokonce pak možná zjistíte, že vás to i víc baví, když dáváte mozku víc pauzu.

No nic, pokud to někdo dočetl až sem, tak jste dobrý :D Sice to bylo trochu negativní téma, ale myslím, že je docela důležitý o tomhle mluvit.

### Odkazy:

- Sociální dilema: <https://www.csfd.cz/film/812238-socialni-dilema/prehled/>
- Apka na blokování webů/aplikací: <https://play.google.com/store/apps/details?id=com.stayfocused>
- Program na blokování webů/aplikací: <https://getcoldturkey.com/>
