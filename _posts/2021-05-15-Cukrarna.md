Klečel u svého kocoura a hladil ho. Svítilo Slunce a mužík s kocourem pozorovali kolemjedoucí auta. Po chodníku se rozlévala atmosféra teplého odpoledne. Kocourova srst zlatavě zářila. Oba klidní. Kocour spokojeně předl, jak ho mužík drbal za ouškama.

"Tak co? Půjdem?" usmál se mužík nuceným úsměvem na kocoura.

Kocour se s tichým vrněním přitiskl k mužíkovi, jako by mu naznačoval, že ješte nikam nechce.

"Dobře, tak ještě chvíli počkáme" řekl mužík a objal rukou kocoura. Sledovali, jak se pomalu Slunce blíží k obzoru.

---

Mužík měl tato teplá odpoledne rád. Ale něco ho trápilo. Bylo vidět, že mu něco nedá klid. Vzal si do ruky svůj klobouk a prohlížel si ho. Byl nádherný, viktoriánský. Jen měl na straně malou díru, jako by se o něco rozříznul. Mužík si povzdechl a nasadil si ho na hlavu.

"Pojď Moore. Musíme jít." řekl mužík a zvednul se. Ozvalo se protestující mňouknutí, ale nakonec se kocour zvednul taky.

Rozhlédli se, počkali, až přejede tramvaj a přešli přes ulici. Mužíka zaujalo něco zaujalo na konci ulice. Nějaká postava. Moc dlouho nad tím nepřemýšlel a vešel do cukrárny. Cink ozvalo se.

"Dobrý den" ozvala se mladá dívka za pultem. Mužík na pozdrav pozvedl klobouk. Mlčel. Bylo na něm vidět, že byl zamyšlený.

"Dva čokoládové dorty prosím. A také jednu tu růži." ukázal mužík na puget růží ve vitríně.

"Pro kohopak to bude?" usmívala se dívka, když připravila dorty a natahovala se pro růži.

Mužík zklopil zrak. Usmál se. "Pro nikoho..." odvědit po chvilce.

"Tak tu vaši pozdravujte" řekla s úsměvem dívka a podala mu růži. Přisunula kousky dortu po pultu. "Pět padesát prosím."

"Díky." odvětil po zaplacení mužík a vystoupili z cukrárny.

Cink.

---

"Nedívej se tak na mě Moore. Vždyť máš taky své dny." řekl mužík a zadíval se na místo, kde předtím stála neznámá osoba. 

Slunce se už začalo dotýkat obzoru. Pofukoval lehký vánek.

Přijela tramvaj. Mužík s kocourem naskočili. Cink. Tramvaj se rozjela. Mužík se naposledy podíval na roh ulice a pak už se usadil. Kocour mu skočil na klín a můžík si položil hlavu k okénku tramvaje. Zavřel oči..