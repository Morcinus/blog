---
layout: post
title: Muž v kabátu
---

Znovu si promnul oči a postavil se. Tentokrát snad úspěšeně. Položil dlaň na dveře a pootevřel je. Zastavil se. Chvíli přemýšlel. Po jeho tmavém kabátě ztékaly kapky děště. Zatnul zuby a otevřel dveře. Dvě mladé slečny za pultem se na něj dívaly.

V očích bylo vidět mírné překvapení a zděšení, ale jinak nedaly nic znát. Muž vydechl a posadil se u stěny na zem, hlavu ve dlaních.

"Vodu.. prosím" téměř zašeptal vyčerpaně. Napětí v místnosti rostlo. Slečny se na sebe nervózně podívaly. "Prosím" řekl naléhavým tónem. 

Zavřel oči. Hluboce dýchal. Nebyl kuřák, ale dýchalo se mu těžce. Cítil, jak mu slábne tělo, jak se mu klepou ruce. Byl celý promočený a venku byla zima. Jaký normální člověk by chodil ve 3 v noci v takovém dešti po Praze..

V rádiu hrála zvláštní hudba. Zvednul hlavu a podíval se směrem k pultu. Slečny zmizely. Hodiny ukazovaly 3:14. Nějak ho to nezajímalo. Seděl vedle teplého radiátoru a to bylo jediné, na čem mu momentálně záleželo. Přitisknul se blíže k němu a přikryl se kabátem. Cítil, jak se mu teplo rozlévá po těle. Už ho nepálí ze zimy plíce. Zavřel unaveně oči a jeho svět se zavalil tmou.



"Zdravím" řekl hlas. Muž se lekl. Nic neviděl. Všude jen tma. Snažil se vzpamatovat, ale všude jen temno. Žádné obrysy, žádné zvuky, všude jen tma. Rozhlížel se kolem sebe, ale neodvážil se vstát.

"Vypadáš nějak zmateně," ozvalo se. "dovol, abych se představil." Muž se trochu uklidnil. Byl poměrně klidné povahy, i když to, že se ocitnul uprostřed temnoty s nějakým úchylným hlasem ho lehce znepokojovalo.

"Já jsem někdo, koho již znáš. Jsem tvé vědomí." ozvalo se jakýmsi vznešeným tónem.

"No nazdar" utrousil muž. "Nazdar." odvětil překvapeně hlas "Jistě si říkáš, proč jsi tady.".

Můž vstal: "No, to nevím."

"Zajímaví tito lidé. Nic neví..." řekl hlas.

Můž byl přemýšlivé povahy, mladý student. Poměrně chytrý.

"Proč jsem tu?" zeptal.

Vědomí, jako by bylo rádo, že se konečně zeptal, odvětilo: "Dobře že se ptáš. Jsou různé důvody, proč lidé upadají do bezvědomí.."

"Já jsem v bezvědomí?" pomyslel si muž. "Správně. Jsi docela bystrý, jako vždy" odvětilo vědomí.

"Sakra a tenhle úchyl mi ještě čte myšlenky" mu prolétlo hlavou.. "Hele, nejsem žádnej úchyl. Jsem tvé vědomí. Jsem součástí tebe. Zavolal jsem si tě sem. Nebýt mě, tak pořád sedíš v tom promrzlém fast foodu a ještě bys začal mít ty tvé opilecké nálady..."

"Počkat, počkat. To mi chceš říct, že jsem upadl do bezvědomí kvůli tobě?"

"Yep"

"Takže jsem teď v mé hlavě?"

"Yep"

Muž se na chvíli zamyslel. Posadil se...

"Proč?" zeptal se po chvíli.

"Víš, už to nebylo snesitelné tě sledovat, jak bezhlavě ztrácíš dny svého života."

"Ztrácím dny?" pronesl tiše muž "Vždyt studuju vejšku, pracuju, sportuju, snažím se -". 

"To je podle tebe život?" přerušelo ho vědomí.

Muž mlčel. Bylo vidět, jak ho to zarazilo. Zvednul se.

"To je podle tebe život?" zopakovalo vědomí neutrálním tónem.

Můž chtěl něco namítnout. Otevřel ústa.. ale nic neřekl. V jeho tváři bylo vidět, jak se v něm melou myšlenky a emoce. Jedna se prala s druhou. Opět se posadil.

Bylo ticho. Dlouho. Nikdo nemluvil. Ubíjející ticho. Ubíjející tma.

Muž se pral se svými myšlenkami. Byl přirozeně přemýšlivý, ale tohle nezvládal.


"Co mám dělat?" zeptal se.

"Na to si musíš odpovědět sám" řeklo vědomí.

Muž mlčel.

"Mám pro tebe nabídku... Mohu ti tvé rozodnutí zjednodušit, nebo se vrátíš zpět."

Zamyslel se. Přemýšlel.

"Dobře, udělám to" odvětil muž.

Začalo být horko. Muže začala bolet hlava.

Otevřel oči. Seděla před ním dívka s vodou v ruce.

"Už se probral." otočila se s úsměvem na druhou.
